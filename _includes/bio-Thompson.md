## Μερικά βιογραφικά στοιχεία του Ken Thompson

O Ken Thompson (Kenneth Lane Thompson) είναι γεννημένος στις 4 Φεβρουαρίου του 1943 και θεωρείται πρωτοπόρος επιστήμονας στον κλάδο της επιστήμης των υπολογιστών. 

Το μεγαλύτερο μέρος της καριέρας του εργάστηκε στην εταιρία Bell Labs, όπου συμμετείχε στην σχεδίαση και υλοποίηση του λειτουργικού συστήματος UNIX. Εφηύρε την γλώσσα προγραμματισμού 'B', που είναι πρόγονος της γλώσσας προγραμματισμού 'C' και υπήρξε ένας απο τους δημιουργούς του λειτουργικού συστήματος 'Plan 9'. Απο το 2006 ξεκίνησε να εργάζεται στην εταιρία 'Google', όπου και συμμετείχε στην ανάπτυξη της γλώσσας προγραμματισμού 'Go'.

Μερικά ακόμη σημαντικά επιτεύγματά του είναι η συμβολή του στην μελέτη των 'regular expressions', οι επεξεργαστές κειμένων 'QED' και 'ed', καθώς και ο ορισμός της κωδικοποιησης 'UTF-8'. 

###### Εκπαίδευση
Ο Ken Thompson γεννήθηκε στην Νέα Ορλεάνη και σπούδασε στο Πανεπιστήμιο της Καλιφόρνια απ' όπου και έλαβε πτυχίο Bachelor (1965) και πτυχίο MSc (1966) στον κλάδο 'Ηλεκτρολόγος Μηχανικός και Επιστήμη Υπολογιστών'. 

###### Βραβεία
Κατά την διάρκεια της σταδιοδρομίας του, έλαβε μερικά πολύ σημαντικά βραβεία και διακρίσεις:

- Το 1980 ανακυρήχθηκε μέλος στην 'Διεθνή Ακαδημία Μηχανικών' (National Academy of Engineering).
- Το 1983 έλαβε το βραβείο 'Turing'.
- To 1985 ανακυρήχθηκε μέλος στην 'Διεθνή Ακαδημία Επιστημόνων' (National Academy of Sciences).
- Το 1990 έλαβε το βραβείο 'IEEE Richard W. Hamming'.
- Το 1997 έλαβε το Διεθνές Βραβείο Τεχνολογίας (National Medal of Technology).
- Το 1999 έλαβε το 'Tsutomu Kanai Award'.
- Το 2011 έλαβε το 'Japan Prize for Information and Communications'.




