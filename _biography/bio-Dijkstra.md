## Βιογραφικά στοιχεία του Edsger W. Dijkstra

Ο Edsger W. Dijkstra (11 May 1930 – 6 August 2002) ήταν Ολλανδός Μηχανικός Λογισμικού, Προγραμματιστής και Επιστήμονας Συστημάτων (systems scientist), και θεωρείται πρωτοπόρος επιστήμονας στον κλάδο της επιστήμης των υπολογιστών. 
Εργάστηκε σαν προγραμματιστής στο κέντρο ερευνών Mathematisch Centrum απο το 1952 έως το 1962. Απο το 1984 έως το 1999 ήταν καθηγητής στο πανεπιστήμιο του Τέξας διδάσκοντας επιστήμη των υπολογιστών, ενώ απο το 1962 έως το 1984 δίδασκε Μαθηματικά στο πανεπιστήμιο Τεχνολογίας της Αϊντχόβεν. Απο το 1973 έως το 1984 ήταν ερευνητικός συνεργάτης στην εταιρία "Burroughs".
Η συνεισφορά του στην επιστήμη των υπολογιστών είναι πολύ μεγάλη, με κυριότερα επιτεύγματα την δημιουργία μεταγλωττιστών, την δημιουργία λειτουργικών συστημάτων, την λειτουργία κατανεμημένων συστημάτων, και την μελέτη του πάνω σε παράλληλο και σειριακό προγραμματισμό. 
Μέχρι να μέσα της δεκαετίας του 1960, ο "Προγραμματισμός" δεν υφίστατο σαν επιστημονικός κλάδος. Ο Dijkstra μαζί με μια ομάδα άλλων επιστημόνων έδωσαν έμφαση και τόνισαν την ανάγκη επιστημονικής μεθόδου στην δημιουργία "ποιοτικού λογισμικού". Επίσης εισήγαγε πρώτος την έννοια "Δομημένος Προγραμματισμός", όπου και στηγν συνέχεια καθιερώθηκε. 
Οι ιδέες του και η ανάπτυξη του "Δομημένου Προγραμματισμού", έβαλαν τα θεμέλια για την δημιουργία της έννοιας του κλάδου "Μηχανικός Λογισμικού", δείχνοντας στην ουσία τον δρόμο για την δημιουργία πολύπλοκων λογισμικών. Πρόκειται αναμφισβήτητα για μια απο τις μεγαλύτερες προσωπικότητες στην ιστορία της επιστήμης των υπολογιστών.
###### Βραβεία
Κατά την διάρκεια της σταδιοδρομίας του, έλαβε μερικά πολύ σημαντικά βραβεία και διακρίσεις:

- Το 1971 ανακυρήχθηκε μέλος της Βασιλικής Ακαδημίας Τεχνών και Επιστημών της Ολλανδίας.
- Το 1972 έλαβε το βραβείο "A.M. Turing Award".
- Το 1974 έλαβε το "Harry H. Goode Memorial Award" απο την "IEEE Computer Society".
- Το 1975 ανακυρήχθηκε επίτημο μέλος Αμερικάνικης Ακαδημίας Τεχνών και Επιστημών.
- Το 1989 έλαβε το βραβείο "ACM/SIGCSE" για "την εκπληκτική του συνεισφορά στην εκπαίδευση της επιστήμης των υπολογιστών.
- Το 2001 έλαβε τιμητικό τίτλο "Διδάκτωρα" απο το Οικονομικό Πανεπιστήμιο Αθηνών.







